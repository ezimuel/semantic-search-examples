Title: Neurodiversità in tecnologia: dati, prospettive e un nuovo modello di successo

Speaker: Martina Ercoli (Nvidia)

Abstract:
La società e il mondo del lavoro sono spesso costruiti attorno a un modello di successo basato su sacrifici, sforzi sovrumani e il superamento di barriere che, in molti casi, risultano insostenibili persino per persone neurotipiche. Questo modello non solo esclude chi è neurodivergente, ma crea un ambiente tossico che porta spesso a burnout e crolli emotivi.
Cosa accadrebbe se cambiassimo prospettiva? Se il successo non fosse misurato dalla capacità di resistere a contesti disfunzionali, ma dalla capacità di creare ambienti in cui ognuno possa prosperare senza sacrificare il proprio benessere?
Attraverso dati e statistiche sul contesto italiano e storie di successo, esplorerò:
Come gli accomodamenti per persone neurodivergenti – dalla flessibilità lavorativa alla comunicazione chiara – creano benefici per tutti.

Perché l'innovazione tecnologica richiede ambienti inclusivi dove la diversità cognitiva diventa una forza.
Un approccio nuovo al concetto di successo, che non si fonda sulla sofferenza, ma sull'adattamento del contesto alle necessità delle persone.
La sessione offrirà una riflessione provocativa: il successo non è superare una barra irraggiungibile, ma abbatterla per costruire un ambiente dove tutti possano lavorare bene. 